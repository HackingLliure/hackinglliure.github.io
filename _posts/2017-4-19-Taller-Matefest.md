---
layout: post
title: Taller Matefest 2017 - Inscripcions
---

## Introducció
L'objectiu d'aquest taller és introduir els conceptes bàsics per tal d'entendre els mecanismes de seguretat que operen en les xarxes Wifi des d'un punt de vista teoricopràctic.

Durant el transcurs del taller, es realitzaran diverses demostracions per tal d'auditar i comprovar diferents vulnerabilitats en els protocols i xifrats d’aquestes xarxes.

## Coneixements previs
El taller està pensat amb una doble intenció.

D'una banda, es pretén conscienciar de la importància de la seguretat en l'àmbit concret de les comunicacions sense fils a partir de l'explotació en directe de vulnerabilitats en xarxes WiFi, tot oferint un seguit de pautes per tal d'evitar ser-ne víctimes d'aquestes. En aquest sentit, el taller pot ésser seguit per qualsevol persona que en tinga interès sense necessitat de coneixements previs.

Al mateix temps però, durant les diferents demostracions, es convidarà a tothom que vulga a què puga participar, seguint-les, reproduint-les, provant altres mecanismes i vectors d'atac, etc.

És per això que és recomanable però no indispensable tenir coneixements bàsics de sistemes GNU/Linux i funcionament de xarxes Wi-Fi per poder seguir/reproduir les demostracions de forma fluida.

## Material per a la part pràctica
Per a la realització de la part pràctica s'usarà un liveUSB amb l'última versió de la distribució GNU/Linux WifiSlax. Hauria de servir qualsevol distribució GNU/Linux amb la suite *aircrack-ng* i *reaver* correctament instal·lats. Tanmateix, recomanem l'ús d'una distribució live, en particular WifiSlax, que ve amb eines i drivers preinstal·lats i configurats per defecte.

Teniu a continuació una [Guia bàsica de creació d'un liveUSB de WifiSlax](/LiveUSB-WifiSlax/).

En resum, totes aquelles persones que vulguen participar en la part pràctica necessitaran:
* Ordinador portàtil (propi)
* LiveUSB de WifiSlax

Disposarem d'alguns pendrives USB ja preparats per si algú dels qui vulguen participar de la part pràctica no han pogut preparar-lo. Tanmateix, no podem garantir que n'hi haja per a tothom, per tant us animem a crear i portar el vostre propi LiveUSB de WifiSlax.

## Inscripcions
Per tal de poder tenir una previsió de les persones interessades a venir, així com aquelles que vulgueu participar de la part pràctica, és imprescindible que formalitzeu la vostra inscripció emplenant el següent formulari.

<div class="embed-responsive embed-responsive-4by3">
  <iframe class="embed-responsive-item" src="https://docs.google.com/forms/d/e/1FAIpQLSdcYZj2-6k-wxX9WbK7Vn9R-DI9AWBDVlsEbVtptEUDOwxegw/viewform?embedded=true"></iframe>
</div>
